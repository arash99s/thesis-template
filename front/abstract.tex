
% -------------------------------------------------------
%  Abstract
% -------------------------------------------------------


\شروع{وسط‌چین}
\مهم{چکیده}
\پایان{وسط‌چین}
\بدون‌تورفتگی

حریم خصوصی تفاضلی محلی یکی از رویکردهای پیشرو در حفاظت از داده‌های کاربران است که بدون اعتماد به کارپذیر، حریم خصوصی را تضمین می‌کند. این مفهوم با افزودن نوفه به داده‌های کاربران قبل از ارسال به سمت کارپذیر، امکان تحلیل داده‌ها را فراهم می‌سازد. استفاده از داده‌ها با رعایت الزامات حریم خصوصی در حوزه‌های حساس نظیر سلامت و اینترنت اشیاء بسیار حیاتی است؛ چرا که بهره‌برداری از این منابع در تصمیم‌گیری‌های کلیدی، مستلزم تضمین عدم نشت اطلاعات شخصی کاربران در فرآیندهای تحلیلی است. این پژوهش برای حفظ حریم خصوصی تفاضلی محلی در داده‌های با ابعاد بالا و در حال تغییر تمرکز دارد. از جمله چالش‌های اساسی در این زمینه، همبستگی میان ویژگی‌ها، افزایش حساسیت داده‌ها و مصرف سریع بودجه حریم خصوصی است که می‌تواند دقت و کارایی تحلیل‌های آماری را به شدت کاهش دهد. در این پژوهش ضمن دسته‌بندی، مرور و مقایسه الگوریتم‌ها و کارهای پیشین راه‌کار جدیدی برای حفظ حریم خصوصی در داده‌های با‌ابعاد بالا و در حال تغییر ارائه شده است.

نوآوری اصلی این پژوهش در تلفیق روش تبدیل هار\پانویس{Haar Transform} و سازوکار گرد کردن نقطه آلفا\پانویس{Alpha-point Rounding} نهفته است. داده‌ها ابتدا به کمک تبدیل هار تجزیه می‌شوند تا بخش عمده اطلاعات در تعداد محدودی از ضرایب متمرکز گردد؛ این فرآیند، مدیریت بهینه‌تر بودجه حریم خصوصی را امکان‌پذیر می‌سازد. برای مدیریت داده‌های پویا، از سازوکار گرد کردن نقطه آلفا استفاده شده است. این راه‌حل برخلاف روش‌های سنتی که هر تغییر جزئی را نیازمند مصرف مجدد بودجه می‌دانند، با حذف نوسانات بی‌اهمیت و گذرا، پایداری پاسخ‌های کاربران را در طول زمان تضمین کرده و مانع از هدررفت بودجه حریم خصوصی می‌شود. کارایی راهکار پیشنهادی با پیاده‌سازی و مقایسه آن با روش‌های شناخته‌شده‌ مورد ارزیابی قرار گرفته است. آزمایش‌ها نشان می‌دهد که الگوریتم پیشنهادی با حفظ حریم خصوصی، سودمندی بهتری نیز برای تحلیل‌های آماری ارائه می‌دهد.


\پرش‌بلند
\بدون‌تورفتگی \مهم{کلیدواژه‌ها}: 
ﺣﺮﻳﻢ ﺧﺼﻮصی ﺗﻔﺎضلی محلی، ﺩﺍﺩﻩﻫﺎی ﺩﺭ ﺣﺎﻝ ﺗﻐﻴﻴﺮ، ﺩﺍﺩﻩﻫﺎی ﺑﺎ ﺍﺑﻌﺎﺩ ﺑﺎﻻ، تبدیل هار، گرد کردن نقطه آلفا
\صفحه‌جدید
